# Conclusioni e sviluppi futuri

Anche se il progetto è relativamente recente e non sono noti progetti "Linked Open Data" che utilizzano l'ontologia descritta, è sicuramente promettente.
Innanzitutto, è un progetto che è stato standardizzato come _recommendation_ da nientemeno che il "W3C Consortium" stesso, una delle organizzazioni più influenti per quanto riguarda gli standard usati sul _web_.
Quindi, come è successo per tanti altri, ci si può aspettare che diventi uno standard ampiamente adottato, anche grazie alla trasversalità e all'interoperabilità che vuole garantire.
Questo è dimostrato da alcune ontologie che hanno deciso di estenderla, come "domOS Common Ontology" [@domOS], ed API per la realizzazione di sistemi IoT che la utilizzano per descrivere i componenti del sistema, come Mozilla WebThings [@webthings].
Si può concludere che il progetto abbia molto potenziale e che sia interessante osservarlo per monitorare i suoi sviluppi futuri.
L'obiettivo finale è il totale allineamento con le altre ontologie utilizzate per l'"Internet of Things", in modo tale da garantire completa interoperabilità tra tutte.
