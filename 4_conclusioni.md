# Conclusioni e sviluppi futuri

Anche se il progetto è relativamente recente e non sono noti progetti "Linked Open Data" che utilizzano l'ontologia descritta, è sicuramente qualcosa di promettente.
Innanzitutto, è un progetto che è stato standardizzato come _recommendation_ da nientemeno che il "World Wide Web Consortium", una delle organizzazioni più influenti per quanto riguarda gli standard impiegati nel _web_.
Quindi, come è successo per molti altri, ci si può aspettare che diventi uno standard ampiamente adottato, anche grazie alla trasversalità e all'interoperabilità che garantisce.
Questo è già in parte dimostrato da due progetti che hanno deciso di adottare la "Thing Description core ontology" al loro interno.
Il primo esempio è costituito da un'ontologia che ha deciso di estendere "Thing Description", denominata "domOS Common Ontology" [@domOS].
Il secondo esempio è un'API per la realizzazione di sistemi IoT che si basa sull'ontologia descritta per modellare i componenti del sistema e poter produrre perciò delle API standard per ciascuno di essi, che è Mozilla WebThings [@webthings].
Si può concludere quindi che il progetto abbia molto potenziale e che sia interessante continuare ad osservarlo per monitorare i suoi sviluppi futuri.
L'obiettivo finale sarà il totale allineamento con le altre ontologie utilizzate nel campo dell'Internet of Things, in modo tale da garantire la completa equivalenza tra tutte e la conseguente riduzione della frammentazione degli approcci in ambito IoT.
